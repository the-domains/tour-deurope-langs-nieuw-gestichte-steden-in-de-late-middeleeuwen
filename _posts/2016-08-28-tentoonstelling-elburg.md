---
datePublished: '2016-08-28T09:52:30.813Z'
inFeed: true
author: []
via: {}
dateModified: '2016-08-28T09:51:49.223Z'
title: Tentoonstelling Elburg
publisher: {}
description: >-
  Elburg is een mooie kleine stad met een heldere planmatige stadsplattegrond.
  Een regelmatige geometrische plattegrond die associaties oproept met planmatig
  ontworpen steden uit later tijden. Elburg is echter een Middeleeuwse stad
  gesticht in 1392. De Middeleeuwen zijn in de verbeelding van nu een barbaars
  tijdperk, bron voor games, fantasie, magie en nagespeelde veldslagen. Hoe kan
  zo’n verlichte heldere stadsplattegrond ontstaan in een periode die wordt
  gezien als een donkere midden tijd tussen Rome en de Renaissance? Die
  tegenspraak vormt de start van een speurtocht door heel Europa.
starred: false
sourcePath: _posts/2016-08-28-tentoonstelling-elburg.md
_type: Blurb

---
# Tentoonstelling Elburg
![](https://the-grid-user-content.s3-us-west-2.amazonaws.com/3ff10450-cfa2-46e9-bccc-81d526885d06.jpg)

Elburg is een mooie kleine stad met een heldere planmatige stadsplattegrond. Een regelmatige geometrische plattegrond die associaties oproept met planmatig ontworpen steden uit later tijden. Elburg is echter een Middeleeuwse stad gesticht in 1392\. De Middeleeuwen zijn in de verbeelding van nu een barbaars tijdperk, bron voor games, fantasie, magie en nagespeelde veldslagen. Hoe kan zo'n verlichte heldere stadsplattegrond ontstaan in een periode die wordt gezien als een donkere midden tijd tussen Rome en de Renaissance? Die tegenspraak vormt de start van een speurtocht door heel Europa.

Want in de Middeleeuwen is er in heel Europa een ware stedenkoorts. Bestaande steden breiden uit en nieuwe steden worden gesticht. Elburg is slechts één van de 1500 nieuw gestichte steden in Europa. Centraal in de tentoonstelling staan vijf nieuw gestichte steden uit die tijd: Monflanquin een Franse stad op een heuveltop, Torun een Poolse tweelingstad, Caernarfon een kasteelstad in Wales, San Giovanni Valdarno een Italiaanse voorstad van Florence en de Nederlandse kuststad Elburg. Deze steden zijn gekozen omdat hun Middeleeuwse stadsplattegrond tot op de dag van vandaag gaaf is gebleven.

De tentoonstelling gaat over de drijfveren achter deze stedenkoorts en over de steden zelf. De geponeerde stelling in de tentoonstelling is dat de stichters van de stad bij het maken van de stad uitgingen van een plan, een ideaalschema. Al tekenend en analyserend is in de verschillende stadsplannen gezocht naar dit onderliggende ideaalschema. Het is een poging om met terugwerkende kracht de onderliggende opbouw van het stadsplan op te sporen. Bestaande wegen, oude dorpskernen of bestaande linten worden moeiteloos in de nieuwe gestichte regelmatige stad opgenomen. Hierdoor ontstaat er in veel steden een spannende combinatie van regelmaat en verstoring. Het ideaalschema is voor de stichters een startpunt en geen dwingend kader. Stedenbouwkundig ontwerper Jan Brouwer is gefascineerd door deze steden en neemt u mee op reis langs de vijf steden en legt u onderweg de overeenkomsten en verschillen uit.